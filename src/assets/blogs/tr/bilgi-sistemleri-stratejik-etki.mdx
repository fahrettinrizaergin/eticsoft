# Bilgi Sistemlerinin Ödeme ve Elektronik Para Kuruluşları Üzerindeki Stratejik Etkisi

Merhaba. Önceki yazılarımızdan bildiğiniz üzere yaklaşık 15 yıldır finansal teknolojiler alanında çeşitli bankacılık kuruluşlarına bilişim sistemleri geliştiren bir ekip olarak deneyimlerimizi çeşitli blog yazıları ile paylaşıyoruz. Bu yazımızda sadece ödeme ve elektronik para kuruluşları değil aslında artık tüm bankacılık kuruluşları için önemli bir konuya değineceğiz.

Ödeme ve elektronik para kuruluşları genelde şubeleri ve fiziksel operasyonları olmayan kuruluşlardır. Kuruluşun servis ve ürünleri tamamen elektroniktir. Kuruluşun tüm fonksiyonları bir bilgi sistemindedir. Bu yazımızda bir bilgi sisteminin bir ödeme veya elektronik para kuruluşun büyümesinde stratejik olarak ne tür etkileri olduğunu açıklamaya çalışacağız.

## 1. Maliyet

İyi bir bilgi sistemi mümkün olan en az altyapı kaynağıyla mümkün olan en iyi persformansı sağlar. Çünkü ödeme ve elektronik para kuruluşlarının en temel maliyetlerinden birisi altyapı maliyetidir. Tipik bir topolojide bilgi sistemi onlarca sunucu ve verimerkezi servisi ile çalışır. Yapılan her işlemin (ödeme, havale v.s.) bir maliyeti vardır. Buna "işlem başına bilgi sistemi maliyeti" diyebiliriz. Zaten çok düşük kar oranları ile çalışan kuruluşlar için bu maliyet çok önemlidir. Bir ödeme kuruluşunun yanlış teknoloji seçimi kolaylıkla gelirinin yarısını yakacak bir gider oluşturabilir.

Ödeme ve elektronik para kuruluşlarının bilgi sistemi doğru mimari ve modern mühendislikle geliştirilmiş olmalıdır. Aksi durumda onlarca gereksiz altyapı gideri ortaya çıkarır. Bu alandaki deneyimlerimiz malesef bir çok bir çok ödeme ve elektronik para kuruluşun bu seçimleri başlangıçta yanlış yaptığı, bir çok gereksiz ek yazılım kullanmak ve lisanslarını satın almak zorunda kaldığı yönünde. Malesef yanlış mimari seçimi aynı zamanda gerek duyulan veri merkezi maliyetini de 10-15 katına kadar çıkarabiliyor. Örneğin çok daha modern açık kaynaklı sunucu işletim sistemleri varken bir çok ödeme kuruluşu pahalı ve verimsiz işletim sistemlerine yüzbinlerce lira lisans ödüyor.

## 2. Rekabet Gücü

Evet yanlış okumadınız. "Rekabet" Ödeme ve elektronik para kuruluşları birbiri ile hemen hemen aynı ürünleri ve servisleri sunarlar. Sadece sundukları altyapı farklıdır. Rekabet güçleri de bu altyapının yani bilgi sistemlerinin yeteneklerine güçlü şekilde bağlıdır. Ödeme ve elektronik para kuruluşları aynı müşteri kesiti için rekabet ederler ve bu yarışta komisyon oranlarından sonra en büyük rekabet alanları entegrasyon kolaylığı, sistemin hızı, teknik destek, mobil/web uygulamanın modernliği gibi doğrudan altyapı ve bilgi sistemine bağlı konu başlıklarıdır.

Eticsoft ekibi olarak ülkemizde faaliyet gösteren ödeme kuruluşlarından 14'ü ile çeşitli teknik konularda çalışmaktayız ve üye işyerlerinin ödeme kuruluşu seçerken bize en çok yöneltikleri sorular altyapı ve sistem yetenekleri olmuştur.

## 3. Sürdürülebilirlik

30 yıl öncesinin en popüler kodlama dili ile geliştirilmiş bir bankacılık sistemini günümüze modernize etmek aşırı derecede zordur. Çünkü eskimiş teknolojiyi bilen ve bu "işe yaramaz" alanda çalışmak isteyen bilişim mühendisi (yazılımcı v.b.) bulmak neredeyse imkansızdır. Ayrıca çalışan bir sistemi modernize etmek modern bir sistemi baştan geliştirmekten çok daha uzun sürer. Eski teknolojiye uygun altyapı (sunucu gibi) tedarik etmek de gün geçtikçe zorlaşır. Bankacılık kuruluşları bu tür durumlarda ürün ve servislerini geçici olarak durdurmak veya eski sistemi çalıştırmaya zorlayıp krizi ertelemek arasında kalabilirler. Malesef günümüzde bu çıkmazda takılı kalmış bir çok banka olduğu gibi artık ödeme ve elektronik para kuruluşları da bu krizle karşı karşıyadır.

Ödeme ve elektronik para kuruluşları için sürdürülebilirlik ile bilgi sisteminin sürdürülebilirliği eşit kavramlardır dersek abartmış olmayız. Çünkü tüm kuruluş bilgi sisteminin içindeki kodlarla çalışır. Eğer bilgi sistemi sürdürülebilir değilse kuruluş da sürdürülemez. Bu yüzden modern bir teknoloji seçimi ve bunun geliştirmelere açık olması gerekmektedir.

Doğru mimari ve mühendisliğe karar vermek kolay bir süreç değildir. Klasik bilişim alanlarında uzman kişiler çoğu zaman bu konuda doğru karar vermezler. Doğrudan bu alanda projeler tamamlamış bir bilişim ekibin tecrübesi gereklidir. Altının çizilmesi gereken önemli bir durum: Hem bilişim teknolojileri hem fintech hızlı değişen inovatif alanlar olduğundan, başarılı bir mimari bulunsa bile uzun süre başarılı ve maliyet etkin olarak uygulanamaz. Örneğin biz eticsoft ekibi olarak hemen her projede mimarimizi modernize ediyoruz. Öte yandan ödeme teknolojilerinde 20 yıl önce geliştirilmiş, tabiri caizse can çekişen bankacılık bilişim ürünleriyle karşılaşmak da mümkündür. Bu durumun sebebi başka bir blog konusu olabilir.

Doğru mimari ve mühendislik seçimiyle ilgili bu yazıya sığdırabileceklerimiz şimdilik bu kadar. Daha detaylı bir danışmanlığa ihtiyacınız varsa iletişim sekmesinden bize çekinmeden ulaşabilirsiniz.